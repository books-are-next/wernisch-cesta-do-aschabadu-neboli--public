<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cesta_do_aschabadu-22</title>
		<link href="css/cesta_do_a_idstyles.css" rel="stylesheet" type="text/css"/>
	</head>
	<body id="cesta_do_aschabadu" xml:lang="cs-CZ">
		<div>
			<p id="toc_marker-2-16" class="MLP-uroven2-basne">Mír pokračuje</p>
			<p class="MLP-VERSE-0-0">Zvykli jsme si na volnost v poušti,</p>
			<p class="MLP-verse--0-12">nyní jsme zavřeni v pevnosti</p>
			<p class="MLP-VERSE-0-0">My, kteří viděli, jak hroutí se v nicotu kúšanské stany,</p>
			<p class="MLP-VERSE-0-0">dvakrát denně vycházíme na execírku,</p>
			<p class="MLP-verse--0-12">tam a zpět pochodujeme týmiž ulicemi</p>
			<p class="MLP-VERSE-0-0">Bez bubeníků, bez trubače,</p>
			<p class="MLP-VERSE-0-0">dvakrát denně, den co den, i za větrných bouří</p>
			<p class="MLP-verse--0-12">zanášejících vylidněné město pískem</p>
			<p class="MLP-VERSE-0-0">Ořváváni komandýry, instruktory, inspektory,</p>
			<p class="MLP-VERSE-0-0">z nichž nejhorší je seržant Ulad,</p>
			<p class="MLP-VERSE-0-0">přestýláme lůžka, zametáme světnice,</p>
			<p class="MLP-verse--0-12">loupáme brambory, čistíme zeleninu</p>
			<p class="MLP-VERSE-0-0">My, kteří přihlíželi konci midjánské země,</p>
			<p class="MLP-VERSE-0-0">odklízíme písek, prohlubujeme studny,</p>
			<p class="MLP-verse--0-12">nosíme vodu pro velbloudy, pro mezky</p>
			<p class="MLP-VERSE-0-0">Zásobovatelé se objevují zřídka. Platíme jim jen</p>
			<p class="MLP-VERSE-0-0">&#160;&#160;&#160;&#160;&#160;&#160;&#160;&#160;mírové ceny</p>
			<p class="MLP-VERSE-0-0">Dochází píce</p>
			<p class="MLP-VERSE-0-0">Stahujeme kůže z mršin,</p>
			<p class="MLP-VERSE-0-0">solíme je</p>
			<p class="MLP-verse--0-12">a odevzdáváme do skladu</p>
			<p class="MLP-VERSE-0-0">Pečujeme o výzbroj a výstroj,</p>
			<p class="MLP-VERSE-0-0">mastíme boty a řemení,</p>
			<p class="MLP-VERSE-0-0">zašíváme a záplatujeme, a co je nejodpornější&#160;—</p>
			<p class="MLP-VERSE-0-0">&#160;&#160;&#160;&#160;&#160;&#160;&#160;&#160;musíme prát,</p>
			<p class="MLP-VERSE-0-0">prát své šaty,</p>
			<p class="MLP-VERSE-0-0">pořád prát, prát, prát prádlo, onuce, ovinovačky</p>
			<p class="MLP-verse--0-12">&#160;&#160;&#160;&#160;&#160;&#160;&#160;&#160;i plátěný svrchní oděv,</p>
			<p class="MLP-VERSE-0-0">proč, když písečné blechy beztak štípou pořád stejně</p>
			<p class="MLP-VERSE-0-0">A mírový plat&#160;— dva sous denně&#160;—</p>
			<p class="MLP-verse--0-12">nestačí legionáři ani na mýdlo</p>
			<p class="MLP-VERSE-0-0">Beduínové si postavili stan před hradbami,</p>
			<p class="MLP-VERSE-0-0">lůj z tlustého berana schválně nechají kapat do ohně,</p>
			<p class="MLP-VERSE-0-0">šklebí se, činí posměšné posunky</p>
			<p class="MLP-VERSE-0-0">a my si jich nesmíme všímat</p>
			<p class="MLP-verse--0-12">To že je služba?</p>
			<p class="MLP-VERSE-0-0">To že je služba?</p>
			<p class="MLP-VERSE-0-0">Místo čekání na povel Vpřed,</p>
			<p class="MLP-VERSE-0-0">místo válečné slávy</p>
			<p class="MLP-VERSE-0-0">jednotvárná práce, učení disciplinárních odstavců,</p>
			<p class="MLP-verse--0-12">bzučení much</p>
			<p class="MLP-VERSE-0-0">Stráže střílejí jen tak</p>
			<p class="MLP-verse--0-12">po supech a po psech&#160;— je mír!</p>
			<p class="MLP-VERSE-0-0">Četnická hlídka</p>
			<p class="MLP-VERSE-0-0">je v našich kasárnách vzácnou návštěvou</p>
			<p class="MLP-verse--0-12 para-style-override-8">Přináší ilustrované žurnály<span></span></p>
			<p class="MLP-VERSE-0-0">Tioudští drábové obchodují s tabákem koupeným</p>
			<p class="MLP-VERSE-0-0">&#160;&#160;&#160;&#160;&#160;&#160;&#160;&#160;od lupičů</p>
			<p class="MLP-VERSE-0-0">Dáváme jim, co chtějí&#160;— náboje</p>
			<p class="MLP-verse--0-12">A za to je vězení. Jeden náboj&#160;— jeden den</p>
			<p class="MLP-VERSE-0-0">A ještě ke všemu: naše sestry,</p>
			<p class="MLP-VERSE-0-0">Anamitky, pro něž jsme v poušti skládali milostná psaní,</p>
			<p class="MLP-verse--0-12">nenechaly nám poštovní číslo</p>
			<p class="MLP-VERSE-0-0">Dřevěné baráky lazaretu zůstaly prázdné</p>
			<p class="MLP-VERSE-0-0">Všechen personál byl odvelen už před naším návratem,</p>
			<p class="MLP-verse--0-12">doktoři odjeli k posádkám na pobřeží</p>
			<p class="MLP-VERSE-0-0">Bílé vlajky s červeným křížem</p>
			<p class="MLP-verse--0-12">třepetají se jako strašáci</p>
			<p class="MLP-VERSE-0-0">Šakali vyjí celou noc. Začnou, když se setmí</p>
			<p class="MLP-VERSE-0-0">Optická stanice Ain Aise</p>
			<p class="MLP-VERSE-0-0">rozsvěcí světla a vysílá</p>
			<p class="MLP-VERSE-0-0">zprávy z velitelství v Sidi-Bel-Abbès</p>
			<p class="MLP-verse--0-12">Pořád to samé: Mír pokračuje</p>
			<p class="MLP-VERSE-0-0">Všichni teď pomýšlíme na útěk</p>
			<p class="MLP-VERSE-0-0">Chtěl bych se dostat</p>
			<p class="MLP-VERSE-0-0">ke stavbě dráhy k Dženien Buresku</p>
			<p class="MLP-VERSE-0-0">Anebo ještě dál, do Sefry, a tam</p>
			<p class="MLP-verse--0-12">pracovat jako nosič</p>
			<p class="MLP-VERSE-0-0">Nebo si změním jméno</p>
			<p class="MLP-VERSE-0-0">a nechám se poslat do jiné kolonie</p>
		</div>
</body>
</html>