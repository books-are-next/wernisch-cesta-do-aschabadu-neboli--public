<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cesta_do_aschabadu-14</title>
		<link href="css/cesta_do_a_idstyles.css" rel="stylesheet" type="text/css"/>
	</head>
	<body id="cesta_do_aschabadu" xml:lang="cs-CZ">
		<div>
			<p id="toc_marker-2-8" class="MLP-uroven2-basne">Jeden chudý starý muž</p>
			<p class="MLP-VERSE-BLOK-0-0">Jeden chudý starý muž neměl čím nakrmit svého ko­houta. Kohout se rozzlobil, stoupl si na břeh řeky, na­foukl se a volal: Všechno, co voda přinese, sezobnu!</p>
			<p class="MLP-VERSE-BLOK-0-0">Připlul po řece had. Zob!</p>
			<p class="MLP-VERSE-BLOK-0-0">Plula po řece koza. Zob!</p>
			<p class="MLP-VERSE-BLOK-0-0">Pluli po té řece Boerové na trh. Zob!</p>
			<p class="MLP-VERSE-BLOK-0-0">Plul po řece parník. Zob! Jenomže v tu chvíli vojáci, kteří se tím parníkem vezli, vystřelili z děla. Bum! A ještě jed­nou: Bum!</p>
			<p class="MLP-VERSE-BLOK-0-0">A obě ty rány udělaly kohoutovi velikou díru do břicha.</p>
			<p class="MLP-VERSE-BLOK-0-0">Boerové i vojáci tou dírou z kohouta vylezli a starého muže pořádně ztloukli.</p>
			<p class="MLP-VERSE-BLOK-0-0">Dlouho to trvalo, než se starý muž postavil na nohy, ale jen se postavil, rozběhl se, chytil kohouta, uřízl mu hlavu a strčil ho do hrnce.</p>
			<p class="MLP-VERSE-BLOK-0-0">Starý muž se posadil k ohni a zpíval:</p>
			<p class="MLP-VERSE-BLOK-0-0">Voda se vaří, a v té vodě se uvaří kohout. Sedím, čekám, až se uvaří kohout, a ti Boerové a ti vojáci jdou pěšky.</p>
		</div>
</body>
</html>