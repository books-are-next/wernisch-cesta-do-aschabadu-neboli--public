<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cesta_do_aschabadu-16</title>
		<link href="css/cesta_do_a_idstyles.css" rel="stylesheet" type="text/css"/>
	</head>
	<body id="cesta_do_aschabadu" xml:lang="cs-CZ">
		<div>
			<p id="toc_marker-2-10" class="MLP-uroven2-basne">Pumpke a dalajlámové</p>
			<p class="MLP-VERSE-BLOK-0-12">SS Unterscharführer Pumpke&#160;— zvaný Barbar Conan&#160;— dalekohledem obhlíží zasněženou horskou krajinu: A&#160;náhle: Vidíte, támhle pod těmi zakrslými vejmutovkami, copak se to tam hýbe, vždyť jsou to nějací mongolští Turkotataři se zelenými květináči na hlavách. Pumpke zaostřuje: Mají samopaly&#160;— vzor MP 40 SMG&#160;—, mají také opakovačky Kar 98K, ano, a jeden pěchotní kulomet MG34, a z květináčů jim visí zvadlé střapce.</p>
			<p class="MLP-VERSE-BLOK-0-12">Pumpke okamžitě jedná&#160;— vytrhne z pouzdra pistoli&#160;— svého Walthera P39&#160;— a dává rozkaz k útoku: Hurá na ně, na dalajlámy!</p>
			<p class="MLP-VERSE-BLOK-0-12">Moslemíni prchají, ale během deseti, nanejvýš dvanácti minut jsou téměř všichni pobiti. Pumpkovi lidé jim na záda házejí ruční granáty, střílejí do nich, mlátí, bodají a řežou je i poté, co zjistili, že ti potrhaní, zakrvácení, ječící a chroptící nebožáci jsou vesměs příslušníky SS divize Handschar.</p>
			<p class="MLP-VERSE-BLOK-0-12">Když se pak tato záležitost řeší nahoře ve štábu, roz­hodne se papá Ferdinand, že Barbara Conana navrhne na vyznamenání Železným křížem, Conanově četě vy­sloví pochvalu a těch pár zbylých střapečkářů… těch pár zbylých střapečkářů potrestá za nezmužilost.</p>
			<p class="MLP-VERSE-BLOK-0-12">Jednou ten či onen, a pak zase ten či onen… začal štábní filosof, ale papá Ferdinand jej přerušil&#160;— zabušil pěstí na stůl, až se tančíky na velitelské mapě rozeskákaly jako ble­chy&#160;— a řekl: K čertu! Proč bychom tříbili pouze nepřítele!</p>
		</div>
</body>
</html>