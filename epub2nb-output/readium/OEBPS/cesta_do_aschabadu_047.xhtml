<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cesta_do_aschabadu-45</title>
		<link href="css/cesta_do_a_idstyles.css" rel="stylesheet" type="text/css"/>
	</head>
	<body id="cesta_do_aschabadu" xml:lang="cs-CZ">
		<div>
			<p id="toc_marker-2-39" class="MLP-uroven2-basne">Měli jsme štěstí</p>
			<p class="MLP-VERSE-0-0">Na divizní vozatajstvo,</p>
			<p class="MLP-VERSE-0-0"><span>k němuž se při ústupu z Polonného připojili naši kuchaři,</span></p>
			<p class="MLP-verse--0-12">mělo se čekat v Kirilově</p>
			<p class="MLP-VERSE-0-0">K ubytování nám byla vykázána rozlehlá ovocná</p>
			<p class="MLP-VERSE-0-0">&#160;&#160;&#160;&#160;&#160;&#160;&#160;&#160;zahrada za tovární budovou</p>
			<p class="MLP-VERSE-0-0">Ukryli jsme se mezi stromy,</p>
			<p class="MLP-VERSE-0-0">ale ještě v ten podvečer nás tam objevil avion</p>
			<p class="MLP-VERSE-0-0">&#160;&#160;&#160;&#160;&#160;&#160;&#160;&#160;s černými kříži na křídlech</p>
			<p class="MLP-VERSE-0-0">a střelou</p>
			<p class="MLP-verse--0-12">zapálil cisternu s petrolinem</p>
			<p class="MLP-VERSE-0-0">Pokoušet se o hašení by bylo směšné</p>
			<p class="MLP-verse--0-12">Více než kuchyň jsme v té chvíli postrádali artilerii</p>
			<p class="MLP-VERSE-0-0">Časně ráno pak přiletěly aviony dva</p>
			<p class="MLP-verse--0-12">a shodily asi 10 bomb</p>
			<p class="MLP-VERSE-0-0">Do zahrady nepadla žádná</p>
			<p class="MLP-verse--0-12">Hůře bylo kolem</p>
			<p class="MLP-VERSE-0-0">Měli jsme štěstí. Jen já utrpěl malou nehodu:</p>
			<p class="MLP-VERSE-0-0">jak jsem lezl pod vyvrácená vrata,</p>
			<p class="MLP-verse--0-12">praskla mi v kapse lulka</p>
			<p class="MLP-VERSE-0-0">Pak už se útoky neopakovaly,</p>
			<p class="MLP-VERSE-0-0">další pobyt v Kirilovu byl docela příjemný</p>
			<p class="MLP-VERSE-0-0">Až osmého dne ráno opouštěli jsme tovární zahradu</p>
			<p class="MLP-verse--0-12">&#160;&#160;&#160;&#160;&#160;&#160;&#160;&#160;zpívajíce</p>
			<p class="MLP-VERSE-0-0">Daleko jsme ještě nedošli,</p>
			<p class="MLP-VERSE-0-0">když se za námi ozval sykot</p>
			<p class="MLP-verse--0-12">a třesk</p>
			<p class="MLP-VERSE-0-0">Městečko bylo opět zasaženo. A opět</p>
			<p class="MLP-verse--0-12">nám štěstí přálo</p>
			<p class="MLP-VERSE-0-0">Ale pro jistotu jsme se rozptýlili</p>
			<p class="MLP-verse--0-12">a postupovali rozděleni do malých skupin</p>
			<p class="MLP-VERSE-0-0">Jak jsme se blížili k Brestu Litevskému,</p>
			<p class="MLP-verse--0-12">přibývalo na silnici lidí</p>
			<p class="MLP-VERSE-0-0">Tu a tam bylo třeba někoho postrčit kolbou</p>
			<p class="MLP-VERSE-0-0">Všude se povalovaly odhozené rance,</p>
			<p class="MLP-verse--0-12">vintovky, hrnce, postele, skříně, peřiny</p>
			<p class="MLP-VERSE-0-0">Za nepřetržitého pochodu jsme jedli brambory</p>
			<p class="MLP-VERSE-0-0">Dobře se měl, kdo si navařil do foroty</p>
			<p class="MLP-verse--0-12">Já hryzal syrové</p>
			<p class="MLP-VERSE-0-0">O vodu nebyla nouze</p>
			<p class="MLP-verse--0-12">Stačilo vyrýt lopatkou jamku</p>
			<p class="MLP-VERSE-0-0">Fasuňk za všechny ty dny</p>
			<p class="MLP-verse--0-12">se rozděloval až v pozicích</p>
			<p class="MLP-VERSE-0-0">Nacpali jsme si rance</p>
			<p class="MLP-VERSE-0-0">tabákem, cukrem, čajem, rýží, prosem, sušenými rybami</p>
			<p class="MLP-verse--0-12">Začal zákopový život</p>
			<p class="MLP-VERSE-0-0">V noci jsme utíkali ze zemljanek</p>
			<p class="MLP-VERSE-0-0">a zalézali do chalup,</p>
			<p class="MLP-VERSE-0-0">abychom se vyspali v teple</p>
		</div>
</body>
</html>