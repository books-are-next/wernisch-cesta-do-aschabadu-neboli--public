<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>cesta_do_aschabadu-47</title>
		<link href="css/cesta_do_a_idstyles.css" rel="stylesheet" type="text/css"/>
	</head>
	<body id="cesta_do_aschabadu" xml:lang="cs-CZ">
		<div>
			<p id="toc_marker-2-41" class="MLP-uroven2-basne">Byla noc úplného měsíce</p>
			<p class="MLP-VERSE-BLOK-0-12">Byla noc úplného měsíce.</p>
			<p class="MLP-VERSE-BLOK-0-12">Následován zástupem svých žáků, spěchal mistr Kadó po břehu jezera.</p>
			<p class="MLP-VERSE-BLOK-0-12">V bambusovém lesíku ptáci pokřikovali jak za dne, opice rozhněvaně houkaly a jedna z nich, jedna z nich mrštila po mistrovi klackem.</p>
			<p class="MLP-VERSE-BLOK-0-12">Mistr klacek zvedl a opíraje se oň kráčel dále.</p>
			<p class="MLP-VERSE-BLOK-0-12">U rybářské lávky pohupovala se lodice.</p>
			<p class="MLP-VERSE-BLOK-0-12">Mistr Kadó do ní vstoupil, usedl na přídi a přikázal: Pojď­te sem všichni a rozvažte provaz!</p>
			<p class="MLP-VERSE-BLOK-0-12">Poté přikázal: Veslujte!</p>
			<p class="MLP-VERSE-BLOK-0-12">A ukázel klackem: Tam!</p>
			<p class="MLP-VERSE-BLOK-0-12">Uprostřed jezera mistr Kadó řekl: Nyní zvedněte vesla!</p>
			<p class="MLP-VERSE-BLOK-0-12">I zvedli žáci vesla.</p>
			<p class="MLP-VERSE-BLOK-0-0">Sem už papoušci nedokřikli. Loďka se houpala, kolkolem svítily písečné břehy. Netopýr tudy zprudka přetřepotal, nějaké z temných nižších bytostí tam dole zatřpytil se šupinatý hřbet. Mistr Kadó zavřel oči.</p>
			<p class="MLP-VERSE-BLOK-0-0">S očima zavřenýma seděl mistr Kadó. Loďka se houpa­la, mlčeli žáci, mlčeli a žasli nad moudrostí svého mis­tra.</p>
		</div>
</body>
</html>