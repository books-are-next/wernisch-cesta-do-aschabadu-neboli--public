---
contentType: prose
---

Jeden chudý starý muž

Jeden chudý starý muž neměl čím nakrmit svého ko­houta. Kohout se rozzlobil, stoupl si na břeh řeky, na­foukl se a volal: Všechno, co voda přinese, sezobnu!

Připlul po řece had. Zob!

Plula po řece koza. Zob!

Pluli po té řece Boerové na trh. Zob!

Plul po řece parník. Zob! Jenomže v tu chvíli vojáci, kteří se tím parníkem vezli, vystřelili z děla. Bum! A ještě jed­nou: Bum!

A obě ty rány udělaly kohoutovi velikou díru do břicha.

Boerové i vojáci tou dírou z kohouta vylezli a starého muže pořádně ztloukli.

Dlouho to trvalo, než se starý muž postavil na nohy, ale jen se postavil, rozběhl se, chytil kohouta, uřízl mu hlavu a strčil ho do hrnce.

Starý muž se posadil k ohni a zpíval:

Voda se vaří, a v té vodě se uvaří kohout. Sedím, čekám, až se uvaří kohout, a ti Boerové a ti vojáci jdou pěšky.
