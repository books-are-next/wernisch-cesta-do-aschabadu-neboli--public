---
title: Byla noc úplného měsíce
contentType: prose
---

Byla noc úplného měsíce.

  

Následován zástupem svých žáků, spěchal mistr Kadó po břehu jezera.

  

V bambusovém lesíku ptáci pokřikovali jak za dne, opice rozhněvaně houkaly a jedna z nich, jedna z nich mrštila po mistrovi klackem.

  

Mistr klacek zvedl a opíraje se oň kráčel dále.

  

U rybářské lávky pohupovala se lodice.

  

Mistr Kadó do ní vstoupil, usedl na přídi a přikázal: Pojď­te sem všichni a rozvažte provaz!

  

Poté přikázal: Veslujte!

  

A ukázel klackem: Tam!

  

Uprostřed jezera mistr Kadó řekl: Nyní zvedněte vesla!

  

I zvedli žáci vesla.

  

Sem už papoušci nedokřikli. Loďka se houpala, kolkolem svítily písečné břehy. Netopýr tudy zprudka přetřepotal, nějaké z temných nižších bytostí tam dole zatřpytil se šupinatý hřbet. Mistr Kadó zavřel oči.

S očima zavřenýma seděl mistr Kadó. Loďka se houpa­la, mlčeli žáci, mlčeli a žasli nad moudrostí svého mis­tra.
