---
title: Byla noc úplného měsíce
contentType: poetry
---

<section>

Byla noc úplného měsíce.

</section>

<section>

Následován zástupem svých žáků, spěchal mistr Kadó po břehu jezera.

</section>

<section>

V bambusovém lesíku ptáci pokřikovali jak za dne, opice rozhněvaně houkaly a jedna z nich, jedna z nich mrštila po mistrovi klackem.

</section>

<section>

Mistr klacek zvedl a opíraje se oň kráčel dále.

</section>

<section>

U rybářské lávky pohupovala se lodice.

</section>

<section>

Mistr Kadó do ní vstoupil, usedl na přídi a přikázal: Pojď­te sem všichni a rozvažte provaz!

</section>

<section>

Poté přikázal: Veslujte!

</section>

<section>

A ukázel klackem: Tam!

</section>

<section>

Uprostřed jezera mistr Kadó řekl: Nyní zvedněte vesla!

</section>

<section>

I zvedli žáci vesla.

</section>

<section>

Sem už papoušci nedokřikli. Loďka se houpala, kolkolem svítily písečné břehy. Netopýr tudy zprudka přetřepotal, nějaké z temných nižších bytostí tam dole zatřpytil se šupinatý hřbet. Mistr Kadó zavřel oči.

S očima zavřenýma seděl mistr Kadó. Loďka se houpa­la, mlčeli žáci, mlčeli a žasli nad moudrostí svého mis­tra.

</section>
