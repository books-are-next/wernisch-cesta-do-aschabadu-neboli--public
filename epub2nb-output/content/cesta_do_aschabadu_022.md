---
title: Na cestě v polích
contentType: prose
---

Na cestě v polích našel mistr Kadó rákosový klobouk a nasadil si ho na svou vzácnou čapku, aby byla chráněna před sluncem. Šli tou cestou také dva vojáci, a ti, protože si mysleli, že muž, kterého potkali, je jen nějaký rybář, a protože měli hole, porazili mistra na zem a začali do něho tlouci. Teprve když mistrovi spadl klobouk z hlavy, uviděli učeneckou čapku, polekali se a utekli.

Mistr Kadó se posadil, chvíli seděl v trávě, a když nabral dech, zahrozil za vojáky a zvolal: Však počkejte, až najdu klobouk vašeho generála!
