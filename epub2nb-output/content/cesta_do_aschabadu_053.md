---
contentType: prose
---

Na cestě

Marocká divize složená z pluku Senegalců, pluku zuávů

        a pluku alžírských střelců útočila první

Naši setninu vlak zavezl až k Aubigny, a odtud

_pochodovali jsme za Marokánci jako záloha_

Náš postup byl pomalý

byl udržován předepsaný odstup od bojujících,

_velitelé nás co chvíli zastavovali_

Stáli jsme na silnici a čekali

Nad námi to hvízdalo,

kolem nás pobíhali saniťáci

_Tu a tam přehučel ombus_

Strýc Bilal se ke mně obrátil a chtěl mi něco povědět,

a vtom ho zasáhla kulka

Vlétla okem, vylétla týlem,

_kus hlavy byl pryč_

Odtáhl jsem ho stranou,

_vzal jsem lopatku a začal rýt a odhazovat kamení_

Přestože kolem už leželo mnoho těch, kteří by měli být

        pohřbeni,

pan Andreani měl pro mě pochopení

_Dal mi půl hodiny dovolené_

Kapitán Andreani má totiž v naší ulici dům

a v něm obchod

s prádlem a střižním zbožím
