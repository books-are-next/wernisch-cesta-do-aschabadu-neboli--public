---
title: Na cestě
contentType: poetry
---

<section>

Marocká divize složená z pluku Senegalců, pluku zuávů\
        a pluku alžírských střelců útočila první  
Naši setninu vlak zavezl až k Aubigny, a odtud  
_pochodovali jsme za Marokánci jako záloha_

</section>

<section>

Náš postup byl pomalý  
byl udržován předepsaný odstup od bojujících,  
_velitelé nás co chvíli zastavovali_

</section>

<section>

Stáli jsme na silnici a čekali  
Nad námi to hvízdalo,  
kolem nás pobíhali saniťáci  
_Tu a tam přehučel ombus_

</section>

<section>

Strýc Bilal se ke mně obrátil a chtěl mi něco povědět,  
a vtom ho zasáhla kulka  
Vlétla okem, vylétla týlem,  
_kus hlavy byl pryč_

</section>

<section>

Odtáhl jsem ho stranou,  
_vzal jsem lopatku a začal rýt a odhazovat kamení_

</section>

<section>

Přestože kolem už leželo mnoho těch, kteří by měli být\
        pohřbeni,  
pan Andreani měl pro mě pochopení  
_Dal mi půl hodiny dovolené_

</section>

<section>

Kapitán Andreani má totiž v naší ulici dům  
a v něm obchod  
s prádlem a střižním zbožím

</section>
